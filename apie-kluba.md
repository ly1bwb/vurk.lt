---
layout: prose
---

# Apie klubą

## Klubo istorija

**Vilniaus universiteto radijo klubas** - tuometiniame _Vilniaus valstybiniame universitete_ Giedriaus Misiūno LY2CG (UP2CG)
ir Rimanto Rakausko UK2BAB įkurta radijo ryšių stotis, veikusi apie 1960-1980 m. laikotarpiu.

1961 m. ką tik baigusiam studijas dėstytojui Rimantui Rakauskui universiteto vadovybė leido įsikurti bokštelyje virš
universiteto rūmų Čiurlionio gatvėje. Tuometinis universiteto rektorius prof. J.Kubilius ne tik palankiai žiūrėjo į
radijo mėgėjų veiklą veiklą, bet ir pats savo jaunystėje ja domėjosi.

1962 metais pirmųjų darbų tarpe buvo kolektyvinės UTB radijo stoties atnaujinimas – buvo gautas leidimas darbui
trumposiose bangose šaukiniu UP2KAB, sumontuotas naujas SSB/CW radijo siųstuvas, buvo organizuojamas radiotelegrafo
mokymasis, daug laiko ir energijos buvo skiriama UTB technikos kūrimui. Virš bokštelio Čiurlionio g. buvo iškelta 44
elementų antena 2 m bangų ruožui. Be įprastinių troposferinių UTB radijo ryšių buvo įsisavinta MS („meteor scater“)
ryšio technika.

Apie 1990 metus kolektyvinės radijo stoties veikla Vilniaus universitete vykdoma jau lietuvišku šaukiniu LY1BWB tačiau
palaipsniui pristabdoma.

2011 m. Vilniaus universiteto darbuotojai Simonas Kareiva LY2EN ir Linas Berželionis LY3QL kartu su Martynu Baltrūnu
LY1BGP įkuria asociaciją "Vilniaus universiteto radijo klubas", kurios prezidentas - Linas Berželionis LY3QL, radijo
klubui suteikiamas radijo šaukinys LY1BWB.

2014 m. į kosmosą iškeliamas lietuviškas palydovas LituanicaSAT-1. Daugiausiai laiko šiais metais asociacija
funkcionuoja kaip žemės ryšių stotis, valdomi palydovo parametrai, perduodamos komandos, parsiunčiama telemetrija ir
kosmoso nuotraukos.

2018 m. Vilniaus universiteto radijo klubas tampa pirmąja organizacija Lietuvoje, kuri dalyvaudama ARISS programoje
užmezga tiesioginį radijo kontaktą su Tarptautine kosmine stotimi ir sudaro galimybę Vilniaus Basanavičiaus gimnazijos
bei progimnazijos mokiniams tiesioginiame eteryje užduoti klausimus astronautui Joe Acaba, tokiu būdu paminint Lietuvos
nepriklausomybės šimtmetį. Už šį paminėjimą Vilniaus universiteto radijo klubas apdovanojamas prezidentės Dalios
Grybauskaitės apdovanojimu.

Plačiau apie klubo istoriją galite paskaityti [Lietuviškame radijo mėgėjų wiki](https://hamradio.lt/wiki/Vilniaus_universiteto_radijo_klubas)

## Klubo veikla

Mūsų klubo narius jungia smalsumas, domėjimasis radijo ryšiu ir kitomis technologijomis. Čia rasite bendraminčių
eksperimentams, varžyboms, diskusijoms ir tiesiog draugų. Galiausiai – radijo įranga nėra pigi, tad, sutelkus finansus įsigyti įrangą paprasčiau. Vilniaus universiteto radijo klubas yra nesibaigiantis projektas, kurį
kiekvienas tobulina, augina, ir šiame kelyje išmoksta kažką naujo.

Geriausias būdas susipažinti su mūsų veikla – apsilankyti ekskursijoje į klubo būstinę. Ekskursijos metu
pademonstruosime klubo įrangą, antenas, papasakosime apie mūsų veiklą ir galbūt net užmegsime ryšį su radijo mėgėjais
kitoje pasaulio pusėje. Parašykite mums į [ly1bwb@vurk.lt](mailto:ly1bwb@vurk.lt) ir suplanuosime tinkamiausią laiką.

Jeigu sudomino klubo veikla, kviečiame [užpildyti prašymą prisijungti prie klubo](/nariai#prasymas-stoti-i-kluba).

## Rekvizitai

**Asociacija „Vilniaus universiteto radijo klubas”**

Juridinio asmens kodas: 302679115

B/S: LT36 7044 0600 0774 0341 (AB SEB bankas)

### Buveinės adresas

Didlaukio g. 59, LT-08302, Vilnius

### Kontaktai

El. p.: [ly1bwb@vurk.lt](mailto:ly1bwb@vurk.lt)

Tel.: [+370 5 207 7936](tel:+370652077936)
