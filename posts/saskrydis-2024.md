---
title: Sąskrydis 2024
date: 2024-09-14
author: Domantas Petrauskas LY1JA
gravatar: ly1ja@vurk.lt
twitter: "@domnantas"
image: /saskrydis-2024/drone-2.jpg
layout: post
---

Šių metų Vilniaus universiteto radijo klubo sąskrydis džiugino puikiu oru, gera kompanija ir gausiu krepšiu QSO. Dėkojame Lukui LY1LB už priėmimą sodyboje!

![VU radijo klubo sąskrydis iš oro, sodyba, šalia jos antenos stiebas. Prie sodybos būrys žmonių. Didelis kiemas, jame stovi mašinos, palapinė, kemperis. Aplink laukai, miškas, šalia žvyrkelis.](/saskrydis-2024/drone-2.jpg)

---

Mūsų radijo klubas tradiciškai pasitinka rudenį gamtoje, dalinamės vasaros įspūdžiais ir dalyvaujame IARU 1 regiono Field Day varžybose. Praėjusiais metais turėjome techninių iššūkių – skolinomės anteną iš Lino LY5AT, naudojome 3 skirtingus kompiuterius loginimui, dirbome su klubo sunkiasvoriu Kenwood TS570D transiveriu, kuris su kompiuteriu bendrauja per Microkeyer valdiklį. Iššvaistėme nemažai laiko bandydami viską tinkamai sukonfigūruoti. Pasimokėme iš klaidų. Šiais metais klubas įsigijo [Hallo field day anteną](https://hallo.com.pl/sklep-krotkofalarski/dipol-wielopasmowy/dipol-polfalowy-100w-10m-15m-20m-40m-80m/). Užsakydami paprašėme, kad dipolį su trapais padalintų į dvi dalis – 10/15/20m ir 40/80m dažnių juostoms. Tai leidžia lanksčiau komplektuoti anteną pagal poreikius. Pavyzdžiui, jeigu vykstame aktyvvuoti piliakalnį ir planuojame daryti tik vietinius ryšius, imame tik 40/80m dipolį.

![](/assets/saskrydis-2024/field-day-antena.png)

Susirinkome varžybų dieną, tad paskubomis įrenginėjome stotį. Antenai iškelti prireikė keletos žmonių, Zakhar HB9ILP lipo į medį įtempti vieną iš atotampų.

![](/assets/saskrydis-2024/Zakhar-medyje.jpg)

![](/assets/saskrydis-2024/antena.jpg)

Patikrinome antenos SWR visuose diapazonuose. Antena suderinta pakankamai gerai, tačiau ne idealiai. 10m pečius reikėtų patrumpinti, o 20m pečius reikėtų pailginti – puiku, kad antenos galai tik užlenkti, o ne nukirpti. 80m dera SSB diapazone, kreivė gan „aštri“, tad CW ryšiams antenos galus reikėtų atlenkti.

![](/assets/saskrydis-2024/LY4AU-matuoja-SWR.jpg)

![](/assets/saskrydis-2024/balunas.jpg)

![](/assets/saskrydis-2024/sodyba-antena-2.jpg)

Iškėlus antenas paruošėme Yaesu FT-710 transiverį (ačiū Giedriui LY7GG), prijungėme baterijas ir varžybos prasidėjo! Šiais metais loginimui naudojom klubo Thinkpad X201 su N1MM+. Nereikėjo šokinėti tarp skirtingų OS, transiveris ir N1MM „papūga“ susikonfiguravo per kelias minutes. Ypač smagu ryšius daryti dviese, buvo puiki proga pasimokyti iš veteranų.

![](/assets/saskrydis-2024/LY1JLO-ir-LY1LB-2.jpg)

![](/assets/saskrydis-2024/LY1JLO-ir-LY1LB-1.jpg)

![](/assets/saskrydis-2024/LY1JLO-ir-LY5GT-2.jpg)

![](/assets/saskrydis-2024/LY1JLO-ir-LY5GT-1.jpg)

![](/assets/saskrydis-2024/LY4L.jpg)

![](/assets/saskrydis-2024/drone-1.jpg)

![](/assets/saskrydis-2024/LY1JLO-ir-LY1JA.jpg)

![](/assets/saskrydis-2024/LY1JLO-ir-vaikas-2.jpg)

![](/assets/saskrydis-2024/LY1JLO-ir-vaikas-1.jpg)

![](/assets/saskrydis-2024/sodyba-antena-1.jpg)

![](/assets/saskrydis-2024/kepam-saslus.jpg)

![](/assets/saskrydis-2024/valgom-saslus.jpg)

Vakare prasidėjo apskritas stalas 3.750 MHz, kuriame iš eilės užsiregistravo sąskrydžio dalyviai.

![](/assets/saskrydis-2024/registracija-roundtable.jpg)

LY5N/P stotis dirbo visą parą, iš viso pavyko surinkti 546 QSO. Smagu, kad pavyko pasiekti Peru, Australiją, Jungtines Valstijas ir Kanadą. Ypač didžiuojamės naujausiu ir jauniausiu klubo nariu Marc LY1JLO. Vos prieš savatę užmezgęs pirmą trumpų bangų ryšį, per šias varžybas surinko net 301 QSO!

![](/assets/saskrydis-2024/QSO-zemelapis.png)

![](/assets/saskrydis-2024/QSO-zemelapis-europa.png)

Sąskrydžio metu [rinkome paramą](https://www.aukok.lt/fr/fc3bc0acd5274a29842e48d7052c9542) AŠ ESU UKRAINA projektui. Ačiū, kad aukojate tiems, kam šiuo metu reikia daugiausiai palaikymo.

![](/assets/saskrydis-2024/parama.png)

Šiais metais apsilankė nemažai radijo mėgėjų, kurie nėra mūsų klubo nariai. Ačiū dalyvavusiems Romui LY2RRC, Broniui LY5O, Mindaugui LY4L, Raimiui LY5GT, Audriui LY1LU, Zakhar HB9ILP bei kitiems!

![](/assets/saskrydis-2024/veliava.jpg)
