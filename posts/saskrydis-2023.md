---
title: Sąskrydis 2023
date: 2023-09-09
author: Domantas Petrauskas LY1JA
gravatar: ly1ja@vurk.lt
twitter: "@domnantas"
layout: post
---

Kaip ir kiekvienais metais, Rugsėjo pirmą savaitgalį radijo mėgėjai tradiciškai susikrovė radijo aparatus, akumuliatorius, kavą, ir išvyko į gamtą. Šiais metais Vilniaus universiteto radijo klubo sąskrydis vyko Smailių poilsiavietėje, netoli Širvintų. Džiaugiamės, kad į sąskrydį atvyko ne tik klubo nariai, bet ir jų šeimos, moksleiviai, bei kiti radijo mėgėjai.

![VU radijo klubo sąskrydžio stotis, du mokiniai ruošiasi atlikti ryšius radijo aparatu, klubo narys jiems padeda](/saskrydis-2023/mokiniai-prie-radijo-aparato.jpg)

---

Į stovyklavietę keli klubo nariai susirinko penktadienį, rugsėjo 1 d. Stovyklavietėje ant Širvintos upelio kranto daug vietos, pramogų vaikams, netoliese ganosi ožiukai.

![](/assets/saskrydis-2023/stoties-namelis.jpg)

Pasivaikščioję aplink, nutarėme, kad tinkamiausia vieta stočiai bus namelio prieangis. Iškėlėme anteną, prijungėme radijo aparatus, pastebėjome, kad trūksta perėjimo antenos jungčiai. Perdavėme sąrašą daiktų kuriuos pamiršome kitems klubo nariams, o tuo tarpu sklidimo sąlygas išbandėme su 10W QRP aparatu ir EFHW antena

![](/assets/saskrydis-2023/sklidimo-salygos.jpg)

Rugsėjo 2 d. rytą pradėjo rinktis sąskrydžio dalyviai. Vienas pirmųjų mus aplankė Linas LY2H. Netrukus Linas ant savo kemperio-autobusiuko iškėlė vertikalią anteną ir parodė kaip veikia jo mini-stotis. [QDX transiveris](https://qrp-labs.com/qdx.html) prijungtas prie telefono puikiai siunčia ir dekoduoja FT8 signalus.

![](/assets/saskrydis-2023/LY2H-stotis.jpg)

Po kiek laiko prie mūsų prisijungė keletas klubo narių, bei visas būrys mokinių kartu su Nemenčinės Gedimino ir Utenos Dauniškio gimnazijų fizikos mokytoja Loreta LY4LT. Smalsūs mokiniai susipažino su radijo mėgėjų veikla, Laimonas LY1WS papasakojo apie meteorologinius zondus.

![](/assets/saskrydis-2023/LY1WS-paskaita-0.jpg)

![](/assets/saskrydis-2023/LY1WS-paskaita-1.jpg)

Verta paminėti – trys mokiniai turi radijo mėgėjo licencijas ir šaukinius!

Po pietų pertraukos prasidėjo IARU 1 regiono lauko dienos varžybos. Mokiniai čia turėjo galimybę atlikti pirmus savo ryšius. Tikimės, kad ateityje jų bus ir daugiau!

<video controls>
	<source src="/assets/saskrydis-2023/rysys.mp4" type="video/mp4">
</video>

![](/assets/saskrydis-2023/varzybos-0.jpg)
![](/assets/saskrydis-2023/varzybos-1.jpg)

Po valandos netikėtai užklupo lietus, tad teko išradingai saugoti radijo aparatą nuo drėgmės.

![](/assets/saskrydis-2023/lietus-0.jpg)
![](/assets/saskrydis-2023/lietus-2.jpg)
![](/assets/saskrydis-2023/lietus-1.jpg)


Po lietaus eteryje pasigirdo stiprus periodiškas QRM visuose dažnių ruožuose. Linas LY5AT bevaikščiodamas netyčia rado eterio drumstėją – elektrinį piemenį.

<video controls>
	<source src="/assets/saskrydis-2023/qrm-generatorius.mp4" type="video/mp4">
</video>

Varžybos vyko 24 valandas, ištvermingiausi dirbo visą naktį.

![](/assets/saskrydis-2023/naktis.jpg)

Kitą rytą atvyko pastiprinimas.

![](/assets/saskrydis-2023/LY2EN-ir-LY1LB.jpg)
![](/assets/saskrydis-2023/LY2EN-rekia.jpg)

<video controls>
	<source src="/assets/saskrydis-2023/LY1LB-rysiai.mp4" type="video/mp4">
</video>

Galiausiai, 16:00 Lietuvos laiku varžybos baigėsi ir finišavome su 330 atliktų ryšių. Sąskrydžio metu išbandėme 4 radijo aparatus, 2 kompiuterius su skirtingomis OS ir loginimo programomis, bei 3 antenas. Nors ir buvo įdomu pačiupinėti skirtingą įrangą, tai buvo gera pamoka iš anksto pasiruošti visas reikiamas priemones varžyboms.

![](/assets//saskrydis-2023/rysiu-zemelapis.jpg)

Dėkojame visiems atvykusiems ir prisidėjusiems prie renginio! Lauksime jūsų kitais metais!
